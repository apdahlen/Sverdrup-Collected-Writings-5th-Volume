Page 1

Indledning til det gamle Testamentes
kanoniske Bøger.

§ 1. Definition og Methode.

Den gammeltestamentlige Kanon er den fuldstændige, inspirerede, skriftlige Fremstilling af den guddommelige Frelsesaabenbaring i den gamle Pagts Tid. Denne Gudsaaabenbaring er væsentlig en hellig Historie, behersket af Guds Lov og Forjættelse, en naadig Frelse af et udvalgt Folk. Den gammeltestamentlige Kanon bliver derfor den af Guds Aand selv indblæste og oplyste Fremstilling af Loven, Forjættelserne og Frelserne og af det ved disse Midler opvakte, fremkaldte og opretholdte aandelige Liv i Israel. Nu er baade Loven og Forjættelserne givet til visse Tider og under visse Omstændigheder, og den hele hellige Historie har sine Perioder og Epoker. Heraf følger med Nødvendighed, at ligesom der er en Aabenbaringens Historie og en Israels Folks Historie, saaledes er der ogsaa en hellig Skrifthistorie. Den hellige Skrift kommer til at bestaa af mange Skrifter, der er blevne til under visse særegne Forholde og hver med et særligt Indhold. Og idet alle disse Skrifter er fremdrevne af den samme guddommelige Aand, saa er de alligevel en aandeligt Enhed, saaat de, uagtet de er mange, dog tilsammen udgjør én hellig Skrift. De første Skrifter peger mod de sidste, og de sidste viser tilbage til de første; det ene Skrift udfylder det andet, indtil de først alle tilsammen danner den hele og afsluttede Ring, som fuldstændig og ufeilbart fremstiller den guddommelige Aabenbaring i det gamle Testamentes Tid.

Page 2

Det bliver da Indledningens Opgave først at give en almindelig Udsigt over den hellige Skrifts Tilblivelse i det gamle Testamentes Tid; heraf vil det fremgaa, hvorledes Skriften i sin Tilblivelse nøjagtig følger Aabenbaringen eller den hellige Historie Trin for Trin. Derpaa maa Indledningen tage op de enkelte Skrifter hver for sig og vise, under hvilke Forholde de er blevne til, hvad deres Indhold er, og hvorledes hvert af dem danner et nødvendigt Led i den hele hellige Skrift. Dertil knytter sig da naturlig en Undersøgelse af, hvorledes de enkelte Skrifter er blevne samlet til én hellig Skrift, og hvorledes den ene hellige Skrift er bleven bevaret indtil nu.

Indledningens Opgave løses altsaa bedst ved:

At udgranske saa nøjagtig som muligt hvert Skrifts Affattelsestid og historiske Omstændigheder.

At give hvert Skrifts Indhold og Tankegang saa udførligt som Tiden tillader.

At eftervise hvert Skrifts Plads i den hele Organisme af hellige Skrifter.

